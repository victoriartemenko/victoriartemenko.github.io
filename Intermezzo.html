<!DOCTYPE html>
<html lang="ru">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Адаптивный блок</title>
    <style>
         @import url('https://fonts.googleapis.com/css2?family=Inter:wght@100..900&display=swap');
        body {
            margin: 0;
            padding: 0;
            display: flex;
            justify-content: center;
            align-items: center;
            min-height: 100vh;
            background-color: #FEECE2;
            font-family: "Inter", sans-serif;
            font-optical-sizing: auto;
            font-weight: 400;
            font-style: normal;
        }
        .container {
            background-color: #fff;
            border-radius: 10px;
            box-shadow: 0 2px 5px rgba(0, 0, 0, 0.1);
            padding: 20px;
            max-width: 800px;
            width: 90%;
            margin: 20px;
        }
        .container p {
            color: #333;
            line-height: 1.6;
        }
    </style>
</head>
<body>
    <div class="container">
        <h1>Intermezzo</h1>
        <p>
            Із самого ранку небо не ясніло; ранкова зоря не палала вогнем: вона ледь розливалася м’яким, коротким рум’янцем. Сонце — не вогнисте, не розпалене, як під час бурхливої засухи, не тускляво-багряне, ніби перед бурею, але світле та привітно променисте — спокійно спливає під вузькою та довгою хмарою, свіжо просяє та нагляне у її загадковий туман. 
             
            <br><br>Вибух. 
             
            <br><br>Хмара жадібно почала вкривати небо, поглинаючи останні промінчики такого бажаного та теплого сонця. 
             
            <br><br>* * * 
             
            <br><br>Весна. У повітрі відчуваю її приємний, ніжний та затишний запах. Запах тепла, кохання, ніжності, пробудження всього живого. 
            <br><br>А що ж у серці? Рве, калічить нещадний та злісний вітер лютого, що дихає морозним жахом тієї зими, коле зсередини незавершеними діалогами, втраченими можливостями, розбитими мріями. 
             
            <br><br>Ідеш повз зруйновані будинки. Абсурд! — око тішиться та радіє: розцвіли довгоочікувані бруньки на вишні, котру завжди мучили дітлахи влітку, вимолюючи та присвоюючи собі її плоди. Дарується оку ніжність із красою, а серце досі щемить, пришвидшуючи удари та посіюючи внутрішні здригання. Тиша. Не лунає тут більше дитячий сміх, не тягнуться тендітні руки до її плодів. Лише замурзаний, ніби у чорняву пітьму з вугіллям вмочений, ведмедик із розірваною лапою тяготить своїм поглядом до гілок вишні — благає дістати з-під важкої цеглини, жадає опинитися в обіймах дитинки, котра знайшла собі вже світлих, чистих друзів із яскраво-білосніжними крилами десь у далекій, прозорій блакиті Божого неба. 
             
            <br><br>Біль. Розпач. Холодний мороз біжить шкірою. 
             
            <br><br>* * * 
             
            <br><br>Мій випускний клас, любі однокласники, вчителі. Вклонюся Вам сердечно, та присутні ж далеко не всі... 
            <br><br>Наші відібрані півроку, відібрані моменти, емоції. Сум огортає душу та нікчемно, з агресією душить. Душить мене, моє серце, моє тіло. 
             
            <br><br>Вальс під звуки повітряної тривоги. Ніжний танець, гучний вибух. Танець життя зі смертю? Життя є. Воно вирує у легкій мелодії, у тремтячих руках партнера, у наляканих, але хоробрих поглядах. Життя є! 
             
            <br><br>* * * 
             
            <br><br>Минув рік. Минула і весна. Та ненадовго. 
             
            <br><br>Хотіли винищити життя? Не вийде. Це була лише пауза. Лише intermezzo. 
             
            <br><br>Надворі знову чути запах тепла, спокою. Заплющую очі. Вітер ніжно пестить моє волосся. Легкі промені сонячного світла гріють чутливу шкіру, обпаляючи її, бавлячись тінями навколо. Знову помічаєш весну, помічаєш життя навколо. Жити, жити, жити! Стукіт серця бринить цим єдиним, всесильним словом, вселяє надію, ба більше! щиру віру та впевненість. 
             
            <br><br>Хмари потроху почали розсіюватися у теплі, відкриваючи синьозору блакить неба, набуваючи білосніжно-пухкого, ніби пір’їнка, кольору. Сонце вийшло з-за хмар. 
             
            <br><br>Світло перемогло темряву.
        </p>
    </div>
</body>
</html>
